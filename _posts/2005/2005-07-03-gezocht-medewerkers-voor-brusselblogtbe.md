---
id: 159
title: 'GEZOCHT: medewerkers voor brussel.blogt.be'
date: 2005-07-03T23:30:00+02:00
author: Peter
layout: post
guid: http://peter.smoothouse.com/2005/07/03/gezocht-medewerkers-voor-brusselblogtbe/
permalink: /2005/07/03/gezocht-medewerkers-voor-brusselblogtbe/
categories:
  - Brussel
  - NL
---
![](http://www.pixagogo.com/S5vpfnjbBPdPl3gpNS5hTpW8QH0UOYpzZepgq6CXrtMC0Md82YscxGQ!CdebdBeE2M!ASo-ibk002uqrMEONJw-KeRKKk2mB1UkVYpSh68yDiK8drPfVwkKZ3T2pqFPjdhzK-zhHqSw2abk4ATCDqeHw__/atomium_sepia.jpg)  
_(post in dutch)_

**AANDACHT, AANDACHT!**

Ik ben op zoek naar enkele partners in crime om een **brusselse stadsblog** op te zetten, de tegenhanger van de excellente [gent.blogt.be](http://gent.blogt.be) en [mechelen.blogt.be](http://mechelen.blogt.be) sites.

**_OEVER WA GOET ET?_**

  * een **groepsblog** door en/of voor brusselaars, waarmee bedoelt wordt: zowel zij die in Brussel wonen als zij die in Brussel werken, geboren zijn, school lopen of tout court in Brussel geinteresseerd zijn.
  * met daarin: een mengelmoes van actualiteit, cultuur, politiek, parkeertips, interviews met lokale (anti-)helden, fotografie, poezie, cafépraat, essays &#8211; geschreven door een bende vrijwilligers
  * in eerste instantie **nederlandstalig** (het heet dan ook niet bruxelles.blogue.be)

**_WIEN MOENIK HEMME?_**  
Als je een paar van de volgende criteria kunt afvinken, neem dan zeker met mij contact op:

  * een goeie pen (wat ervaring als blogger, journalist, redacteur van de schoolkrant helpt zeker; het gebruik van zinnen als &#8216;[de geïmplanteerde gedragingen in zijn niet-geseculariseerde santenkraam](http://www.omroep.nl/nps/grootdictee/oude_dictees.html)&#8216; is er wat over)
  * een passie voor Brussel: je identificeert je met Brussel, je bent trots er te wonen, of er geboren te zijn. Als er vrienden op bezoek komen, laat je ze enthousiast de tofste hoekjes zien, en je kent het verschil tussen het Justititiepaleis en de basiliek van Koekelberg (de laatste is die met het kruis op het tsjoepeke).
  * tijd en goesting om stukjes tekst te schrijven en een licht maar onmiskenbaar genot om uw eigen werk gepubliceerd te zien
  * een originele invalshoek: elke week een gesprek met een Brusselse barman, een interview met een beginnend muziekgroepje, een brusselse versie van [TV Touché](http://www.imdb.com/title/tt0281493/) maar dan geschreven, een foto van de afgrijselijkste graffiti, &#8230;
  * je hebt een eigen mening over wat er gebeurt in &#8216;t stad en je wil die graag delen
  * je komt regelmatig met mensen in aanraking die wat te vertellen hebben over Brussel (over den oorlog, of den skieven architekt, of het verkeerscirculatieplan) en je zou het leuk vinden om daar iets van op papier (scherm) te zetten
  * je hebt een goed excuus nodig om de ganse avond op cafe te gaan en met wildvreemden te beginnen praten (&#8220;_Zaade gaa van dees cotee?_&#8220;) en vindt het niet erg daarna, na 2 Perdolans en een kop koffie, iets over te schrijven.

Ik zou willen starten met een groepje van 5-10 redacteurs, die een of meer keer per week iets uit hun mouw willen schudden. Streefdatum is 1 september (of vroeger, als we volk genoeg op de wagen hebben). Je kan me bereiken op _brussel_@_forret.be_.

Technorati: <a href="http://technorati.com/tag/belgium" rel="tag">belgium</a> &#8211; <a href="http://technorati.com/tag/brussel" rel="tag">brussel</a>