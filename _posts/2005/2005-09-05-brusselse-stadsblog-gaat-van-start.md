---
id: 177
title: Brusselse Stadsblog gaat van start!
date: 2005-09-05T18:57:00+02:00
author: Peter
layout: post
guid: http://peter.smoothouse.com/2005/09/05/brusselse-stadsblog-gaat-van-start/
permalink: /2005/09/05/brusselse-stadsblog-gaat-van-start/
categories:
  - Brussel
  - NL
---
(post in dutch)

_Persbericht:_

> Na twee maand voorbereiden gaat ie eindelijk van start: [Brussel.blogt.be](http://brussel.blogt.be), de eerste Brusselse stadsblog. Met nu al een tiental vrijwilligers, en hopelijk binnenkort een pak meer, wil de site uitgroeien tot een baken voor zij die Brussel een warm hart toedragen. Het doel is niet keiharde journalistiek te brengen, maar wel persoonlijke ervaringen, sterke anecdotes, ongezouten meningen, amusante foto&#8217;s, en hier en daar een poëtische noot. Zo wordt een beeld geschetst van Brussel, gezien door de ogen van zij die er mogen &#8211; of moeten &#8211; leven en/of werken.

 

### Geschiedenis van de blog

Brussel.blogt startte in juni 2005 als een idee van Peter Forret, een ervaren blogger uit de Marollen. Ingeweken of niet, hij voelt zich een trotse Brusselaar, en ziet hoe in Gent mensen met dezelfde gevoelens daar een uitlaatklep voor hebben: [Gent.blogt.be](http://gent.blogt.be). Ze schrijven over wat ze doen en laten, wat ze hebben en missen en wat hen kwaad of blij maakt in _&#8216;hun&#8217;_ stad. &#8220;Dat zou hier in Brussel ook schitterend marcheren&#8221;, denkt hij, en hij lanceert een oproep op zijn eigen blog: [blog.forret.com](http://blog.forret.com/blog/2005/07/gezocht-medewerkers-voor.html). Dankzij wat communicatie-duwtjes in de rug van [fm brussel](http://www.fmbrussel.be/?q=node/view/28), [brusselnieuws](http://www.brusselnieuws.be/site/rubrieken/1091100512/page.htm?&newsID=1120568629) en de [Standaard Blog](http://standaard.typepad.com/en_nu_even_ernstig/2005/07/brussel_blogt.html), komen er heel wat reacties binnen van enthousiaste kandidaat-auteurs. Enkele kennismakings-meetings in de Monk later, is er al een kerngroepje gevormd die in Augustus starten met een test-site. Nadat duidelijk uit de bijdrages blijkt dat de Brussel-bloggers op dezelfde golflengte zitten wat betreft de vorm en de inhoud, worden de laatste organisatorische horden eind augustus genomen. [Brussel.blogt.be](http://brussel.blogt.be) gaat nu begin september echt van start! 

### Medewerkers gezocht

Een project als Brussel.blogt kan uiteraard alleen bestaan door de inspanningen van een groep vrijwilligers. Daarom is iedereen nog steeds van harte welkom, zij het als redacteur, als fotograaf, als illustrator of als poëet. Alle geïnteresseerden kunnen contact opnemen via <brussel@blogt.be>.

 

### Partners

Brussel.Blogt heeft vanaf het begin nauw samengewerkt met Cindy De Smet, een Gentse docente Mediakunde die eerder al met een paar andere Gentenaars Gent.Blogt opstartte. Ze is ook actief als blogster op [smetty.be](http://www.smetty.be), [edublogs.be](http://www.edublogs.be) en samen met haar partner Erwin, de drijvende kracht achter [Doppler Radio](http://www.dopplerradio.net), een der eerste &#8211; en meest bekende &#8211; podcast client softwares.  
Het is mede dankzij haar visie van een &#8220;[blogt.be](http://www.blogt.be)&#8221; club, waar naast Gent, [Mechelen](http://mechelen.blogt.be) en Brussel nog andere steden gaan deel van uit maken (o.a. Aalst, Antwerpen, Brugge, Hasselt en Genk staan op stapel), dat er een geinteresseerde partner gevonden werd voor de technische aspecten. Hosting provider [Combell.com](http://www.combell.com/) neemt het op zich de hosting en de bandbreedte te voorzien van Gent.blogt, Brussel.blogt en hun toekomstige broertjes, hetgeen met bvb [de podcast activiteiten van Gent.blogt](http://gent.blogt.be/category/podcasts/) (interviews die je via -grote- MP3 files kan beluisteren) geen te verwaarlozen detail blijkt. 

_Voor meer info: contacteer Peter Forret op 0497/479.851 of via brussel@blogt.be_ 

Technorati: <a href="http://technorati.com/tag/blog" rel="tag">blog</a> &#8211; <a href="http://technorati.com/tag/brussel" rel="tag">brussel</a> &#8211; <a href="http://technorati.com/tag/brussels" rel="tag">brussels</a> &#8211; <a href="http://technorati.com/tag/cityblog" rel="tag">cityblog</a> &#8211; <a href="http://technorati.com/tag/belgium" rel="tag">belgium</a>