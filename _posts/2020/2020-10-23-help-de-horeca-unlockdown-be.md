---
id: 2373
title: 'Help de horeca: unlockdown.be'
date: 2020-10-23T19:27:30+02:00
author: Peter
layout: post
guid: https://blog.forret.com/?p=2373
permalink: /2020/10/23/help-de-horeca-unlockdown-be/
image: /wp-content/uploads/2020/10/square.jpg
categories:
  - Belgium
  - NL
tags:
  - belgie
  - corona
  - covid19
  - lockdown
  - unlockdown
---
 

België gaat door zijn tweede lockdown voor het ogenblik. Alle cafés en restaurants zijn gesloten, het enige wat de horeca nog kan doen om de kost te verdienen is afhaal en levering van maaltijden. Voor sommigen is dit de eerste keer dat ze dit moeten organiseren. Maar het is dat of niks verdienen, terwijl hun vaste kosten wel doorlopen. 

### Help de horeca door te eten

Uit solidariteit, en omdat we allemaal willen dat de horeca er nog is na de lockdown, is het een goed idee voor iedereen om regelmatig (1 keer per week bijvoorbeeld) eten te bestellen bij een professional, takeaway of delivery, en door die bourgondische daad ook de lokale horeca een stuk te helpen. _Maar waar zijn al die restaurants die toch nog eten kunnen maken voor bij u thuis?_ Wel, daar heb ik nu een antwoord op!<figure class="wp-block-image size-large">

[<img  width="900" height="450" src="https://blog.forret.com/wp-content/uploads/2020/10/social.jpg" alt="" class="wp-image-2374" srcset="https://blog.forret.com/wp-content/uploads/2020/10/social.jpg 900w, https://blog.forret.com/wp-content/uploads/2020/10/social-300x150.jpg 300w, https://blog.forret.com/wp-content/uploads/2020/10/social-768x384.jpg 768w" sizes="(max-width: 900px) 100vw, 900px" />](https://horeca.unlockdown.be/) Photo: Stefan Vladimirov on Unsplash.com   

## [horeca.unlockdown.be](https://horeca.unlockdown.be/)

Ik heb een lijst gemaakt van de restaurants waar je niet meer kan gaan eten omwille van Corona lockdown, maar die toch nog **afhaal (takeaway)** en **levering (delivery)** van lunch en dinner organiseren. Ik ben voorlopig gestart met de restaurants in mijn buurt (Grimbergen-Vilvoorde-Meise), maar als daar vraag naar is, kan ik dat makkelijk uitbreiden.

### Technisch

Hoe heb ik de site opgezet? Het is een _static generated_ website, ontwikkeld met [Jekyll](https://jekyllrb.com/), die door Github [gedeployed](https://github.com/pforret/horeca.unlockdown.be) en [gehost](https://horeca.unlockdown.be/) wordt. Ik heb er een [Bootstrap](https://getbootstrap.com/)-gebaseerde theme voor gemaakt. Veel van mijn laatste projecten zijn met Jekyll gemaakt. Ik hou van de simpele setup (enkel Github nodig) en het feit dat ik niet bang hoef te zijn om gehacked te worden (Ja, ik kijk naar jou, WordPress).

De header en social images zijn allemaal gemaakt met Unsplash en [Splashmark](https://blog.forret.com/2020/10/07/new-script-splashmark-easy-unsplash-image-markup-on-the-command-line/).